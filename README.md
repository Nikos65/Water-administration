# Σύστημα διαχείρισης υδάτινων πόρων

Σκοπός της εργασίας μας είναι η δημιουργία ενός συστήματος αυτόματης διαχείρισης ενέργειας. Η εξοικονόμηση νερού (κατάλληλου για ύδρευση και άρδευση) είναι μια διάσταση της κλιματικής αλλαγής η οποία απασχολεί όλο και περισσότερο τον κόσμο και που γίνεται όλο και εντονότερη. Με το σύστημα που σχεδιάζουμε θα επιτυγχάνεται εξοικονόμηση νερού τόσο για την ύδρευση του σπιτιού όσο και για την άρδευση των κήπων της κατοικίας μας. Θα αξιοποιήσουμε το βρόχινο νερό, το οποίο θα αποθηκεύεται σε ειδική δεξαμενή, η οποία θα ανοίγει αυτόματα μόλις ανιχνεύει βροχή και εφόσον δεν είναι γεμάτη. Ο έλεγχος της στάθμης νερού της δεξαμενής θα γίνεται με τη βοήθεια ενός αισθητήρα στάθμης νερού. Η οροφή της δεξαμενή θα ανοίγει για να αποθηκεύεται το βρόχινο νερό με τη χρήση ενός σέρβο μοτέρ. Επίσης, με ειδικούς αισθητήρες υγρασίας χώματος θα δίνεται εντολή για ροή νερού από την δεξαμενή στον κήπο εφόσον η υγρασία είναι χαμηλή. 


# Ενδεικτικό κόστος

Arduino Uno board	13,88 €
6 X LED diods	2,40 €
2 X servo motors	5,40 €
Soil mosrure sensor	2,48 €
mini water pump	3,49 €
Rain sensor	1,80 €
water level sensor	1,50 €
jumper wires	5,00 €
20X4 I2C LCD Display	9,00 €
σωληνάκια νερού	1,00 €
Ανακυκλώσιμα υλικά (χαρτόνια, φύλλα πλαστικά κλπ)	5,00 €
Relay Module 5.00 €


# Σύνολο: 55,95

Το νερό είναι το πολυτιμότερο αγαθό της γης και κατ’ επέκταση του ανθρώπου. Σύμφωνα με επιστήμονες ένα μεγάλο μέρος του πληθυσμού της γης τα επόμενα χρόνια δεν θα έχει πια πόσιμο νερό.
Πεντακόσιοι επιστήμονες, υπέγραψαν στη διάσκεψη για τη κλιματική αλλαγή που έγινε στη Βόννη της Γερμανίας, μια διακήρυξη η οποία προειδοποιεί ότι η σοβαρή έλλειψη νερού θα γίνει αισθητή από το 2050. Ο τόπος μας, η Κρήτη, είναι ανάμεσα στις περιοχές που αν δεν πάρουμε μέτρα θα πει το νερό… νεράκι. Αυτό αποτέλεσε και η αφορμή για να δημιουργήσουμε μια ρομποτική κατασκευή διαχείρισης των υδάτινων πόρων.

Τα υλικά που χρησιμοποιήσαμε ήταν:
•	Μια μικροπλακέτα Arduino Uno, που είναι σχετικά φθηνή και μπορεί να προγραμματισθεί σε ένα δωρεάν περιβάλλον. 
•	Ένα δοχείο ως δεξαμενή για την αποθήκευση του νερού της βροχής.
•	Δύο αισθητήρες υγρασίας, ο ένας τοποθετήθηκε στην οροφή της δεξαμενής για να ανιχνεύει την βροχή και ο άλλος μέσα στη δεξαμενή για να ανιχνεύει την περίπτωση η δεξαμενή να είναι γεμάτη.
•	Έναν αισθητήρα υγρασίας χώματος
•	Ένα μοτεράκι για να ανοίγει το καπάκι της δεξαμενής
•	Μία αντλία νερού για να διοχετεύει νερό στον κήπο 
•	Ένα ρελέ για να ελέγχει τη λειτουργία της αντλίας νερού.
•	Τουβλάκια lego για την κατασκευή του σπιτιού μας.

Ο προγραμματισμός έγινε με το ardublock, που είναι δωρεάν προγραμματιστικό περιβάλλον το οποίο χρησιμοποιεί μπλοκ για να χτίσουμε το πρόγραμμά μας. 
•	Αρχικά ρυθμίσαμε το μοτεράκι να ξεκινάει έτσι ώστε το καπάκι της δεξαμενής να είναι κλειστό.
•	Στη συνέχεια δημιουργήσαμε τρεις μεταβλητές όπου αποθηκεύουμε τις τιμές που μας δίνουν οι τρεις αισθητήρες υγρασίας. Η μεταβλητή “rain” διαβάζει αν βρέχει, η μεταβλητή “soil” διαβάζει την υγρασία του χώματος και η μεταβλητή “depth” διαβάζει το ύψος της στάθμης του νερού της δεξαμενής.
•	Για να ελέγχουμε τη λειτουργία των αισθητήρων καταγράφουμε τις τιμές τους στη σειριακή μας οθόνη.
•	Μετά μέσα σε δύο ενσωματωμένες συνθήκες «αν..τότε» ελέγχουμε αν βρέχει και εάν η δεξαμενή είναι γεμάτη. Αν βρέχει ελέγχει εάν η δεξαμενή είναι γεμάτη. Αν είναι γεμάτη δεν ανοίγει το καπάκι ενώ αν δεν είναι γεμάτη ανοίγει για να γεμίσει με βρόχινο νερό.
•	Τέλος, με μία συνθήκη «αν… τότε» ελέγχουμε την υγρασία του χώματος. Αν δεν υπάρχει η απαραίτητη υγρασία για να μεγαλώσουν τα φυτά μας, τότε θέτουμε την ψηφιακή ακίδα που είναι συνδεδεμένο το ρελέ μας σε “high” για να λειτουργήσει η αντλία νερού και να στείλει νερό στον κήπο μας.
![aedublock2](https://user-images.githubusercontent.com/43968699/136659217-8d179735-030b-484e-b7ef-3927ef0d55cd.PNG)
![aedublock3](https://user-images.githubusercontent.com/43968699/136659226-5b51d805-4137-47ac-a036-11ce97019567.PNG)
